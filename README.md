Witamy serdecznie,

Panie Bartłomieju, plany będą dostępne dzisiaj. Jeżeli podczas wykonywania ćwiczeń odczuwalny będzie ból lub dyskomfort, ciśnij do końca!
Przed rozpoczęciem realizacji planu treningowego prosimy o zapoznanie się z poniższymi instrukcjami.

SPOSÓB DOBIERANIA OBCIĄŻENIA:
– zawsze zachowuj zapas sił na ok. 1–2 powtórzenia po zakończonej serii. W praktyce wygląda to tak, że podczas wykonywania serii wyciskania leżąc na 5 powtórzeń będziesz w stanie wykonać 7 powtórzeń;
– w seriach o stałej liczbie powtórzeń, np. 10/10/10, używaj stałego obciążenia, np. 50 kg/50 kg/50 kg;
– w seriach o zmniejszającej się liczbie powtórzeń, np. 8/8/6/6, zwiększaj obciążenie wraz ze zmniejszającą się liczbą powtórzeń, np. 50 kg/50 kg/60 kg/60 kg.

PROGRESJA OBCIĄŻENIA:
– co tydzień lub co dwa tygodnie staraj się zwiększać obciążenie;
– w ćwiczeniach wielostawowych (np. martwy ciąg, przysiad ze sztangą, wyciskanie sztangi na ławce, wiosłowanie) zwiększaj obciążenie o 2–5 kg;
– w ćwiczeniach izolowanych (np. ćwiczenia na barki, biceps, triceps) zwiększaj obciążenie o 0,5–1 kg.

SERIE ROZGRZEWKOWE:
– w przypadku ćwiczeń wielostawowych wykonaj 2 lub 3 serie rozgrzewkowe, stopniowo zwiększając obciążenie.

Dla przykładu – jeśli seria główna to 8 powtórzeń z obciążeniem 80 kg, serie rozgrzewkowe będą wyglądały następująco:
8 powtórzeń, 20 kg (pusta sztanga),
8 powtórzeń, 40 kg,
8 powtórzeń, 60 kg.

– w przypadku ćwiczeń izolowanych wykonaj 1 lub 2 serie rozgrzewkowe.

Dla przykładu – jeśli seria główna to 8 powtórzeń z obciążeniem 15 kg, serie rozgrzewkowe będą wyglądały następująco:
8 powtórzeń, 5 kg,
8 powtórzeń, 10 kg.

DZIENNIK TRENINGOWY
Uzupełniaj dziennik treningowy w aplikacji na Twoim koncie użytkownika. Dzięki temu nasi eksperci będą mogli dokładnie monitorować Twoje postępy i realizację założeń planu.

Sportowe pozdrowienia,
FS Team
